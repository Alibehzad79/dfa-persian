<div dir="rtl">

# Web APIs

قبل از اینکه شروع به ساختن وب api خودمان کنیم مهم است که مرور کنیم صفحات وب واقعا چگونه کار می کنند.

 گذشته از همه اینها یک "وب api" به معنای واقعی کلمه در بالای معماری حال حاضر شبکه جهانی وب قرار می گیرد و به مجموعه ای از فناوری ها از جمله HTTP، TCP/IP و غیره متکی است.

در این فصل اصطلاحات اساسی وب API را بررسی خواهیم کرد: <span dir="ltr">endpoints, resources, HTTP
verbs</span>, کدهای وضعیت HTTP و REST. حتی اگر با این موارد از قبل آشنایی دارید توصیه می کنم که این فصل را به طور کامل بخوانید.

### شبکه جهانی وب

اینترنت سیستمی از شبکه های کامپیوتری به هم پیوسته است که حداقل از دهه 1960 وجود داشته است. به هر حال استفاده اولیه از اینترنت محدود به تعداد کمی از شبکه‌های مجزا، عمدتاً دولتی، نظامی یا علمی بود که اطلاعات را به صورت الکترونیکی رد و بدل می‌کردند.

در دهه 1980، بسیاری از مؤسسات تحقیقاتی و دانشگاه ها از اینترنت برای به اشتراک گذاری داده ها استفاده می کردند.

در اروپا، بزرگترین گره(Node) اینترنتی در CERN (سازمان اروپایی تحقیقات هسته ای) در ژنو سوئیس که بزرگترین آزمایشگاه فیزیک ذرات جهان را اداره میکند قرار داشت. این آزمایش‌ها مقادیر عظیمی از داده‌ها را تولید می‌کنند که باید از راه دور با دانشمندان در سراسر جهان به اشتراک گذاشته می شدند.

در مقایسه با امروز، استفاده کلی از اینترنت در دهه 1980 بسیار ناچیز بود.اکثر مردم به آن دسترسی نداشتند یا حتی دلیل اهمیت آن را درک نمی کردند. تعداد کمی از گره‌های اینترنتی تمام ترافیک را تأمین می‌کردند و رایانه‌هایی که از آن استفاده می‌کردند، عمدتاً در همان شبکه‌های کوچک بودند.

همه اینها در سال 1989 زمانی که یک دانشمند محقق در سرن، (Tim Berners-Lee) HTTP را اختراع کرد، تغییر کرد و شبکه جهانی وب مدرن را آغاز کرد. نگرش او این بود که سیستم hypertext12 موجود، که در آن متن نمایش داده شده بر روی صفحه کامپیوتر حاوی پیوند (هایپرلینک) به اسناد دیگر است، می تواند به اینترنت منتقل شود.

اختراع او، پروتکل انتقال هایپرتکست (HTTP)13، اولین راه استاندارد و جهانی برای به اشتراک گذاری اسناد از طریق اینترنت بود. این پروتکل در قالب صفحات وب ارائه می دهد: اسناد گسسته با URL پیوندها و منابعی مثل عکس ها صوت و ویدیو.

امروزه، زمانی که بیشتر مردم به «اینترنت» فکر می‌کنند، در واقع به شبکه جهانی وب فکر می‌کنند، که در حال حاضر راه اصلی برقراری ارتباط آنلاین میلیاردها نفر و رایانه است.

### URLs

یک url (تعیین کننده محل منابع) آدرس یک منبع بر روی شبکه اینترنت می باشد. برای مثال صفحه اصلی گوگل در https://www.google.com می باشد.

وقتی که می خواهید به صفحه اصلی گوگل بروید شما url کامل آن را در مرورگر تایپ می کنید. 
مرورگر شما از طریق اینترنت یک درخواست می فرستد و یک سرور که به درخواست شما با داده های مورد نیاز برای نمایش صفحه اصلی Google در مرورگر شما پاسخ می دهد(به زودی آنچه واقعا اتفاق می افتد را پوشش خواهیم داد).

این الگوی درخواست و پاسخ اساس همه ارتباطات وب است. یک کلاینت (معمولاً یک مرورگر اما می تواند یک برنامه یا هر دستگاه متصل به اینترنت باشد) اطلاعاتی را درخواست می کند و سرور پاسخ می دهد.

از آنجایی که ارتباطات وب از طریق HTTP انجام می شود، اینها بیشتر به عنوان درخواست های HTTP و پاسخ های HTTP شناخته می شوند.

در یک URL داده شده نیز چندین مؤلفه مجزا وجود دارد. برای مثال صفحه اصلی گوگل را که در https://www.google.com واقع شده است در نظر بگیرید. قسمت اول یا همان https به نوع درخواست استفاده شده اشاره دارد.

این بخش به مرورگر وب می گوید که چگونه به منابع موجود در أدرس دسترسی داشته باشد.

برای یک وب‌سایت، این معمولاً http یا https است، اما همچنین می‌تواند برای فایل‌ها ftp، برای ایمیل smtp و غیره باشد. 
بخش بعدی، www.google.com، نام میزبان یا نام واقعی سایت است. هر url شامل هر URL حاوی یک نوع درخواست و یک میزبان(هاست) است.

بسیاری از صفحات وب همچنین شامل یک مسیر اختیاری هستند. اگر به صفحه اصلی پایتون در https://www.python.org بروید و روی پیوند صفحه «about» کلیک کنید، به https://www.python.org/about/ هدایت خواهید شد. /about/ یک بخش از آدرس صفحه است.

به طور خلاصه، هر URL مانند https://python.org/about/ دارای سه بخش نهانی است:


- یک طرح(نوع درخواست) - https
- نام میزبان - www.python.org
- و یک مسیر (اختیاری) - /about/

### مجموعه پروتکل اینترنت

هنگامی که URL واقعی یک منبع را می دانیم، مجموعه کاملی از فناوری های دیگر باید به درستی (با هم) کار کنند تا کلاینت را به سرور متصل کرده و یک صفحه وب واقعی را بارگیری کند. این به طور گسترده به عنوان مجموعه پروتکل اینترنت  نامیده می شود و کتاب های کاملی وجود دارد که فقط برای این موضوع نوشته شده است. با این حال، برای اهداف خود، می‌توانیم به اصول کلی پایبند باشیم.

هنگامی که کاربر https://www.google.com را در مرورگر وب خود تایپ می کند و دکمه اینتر را می زند، چندین اتفاق می افتد.ابتدا مرورگر باید سرور مورد نظر را در جایی در اینترنت گسترده پیدا کند.
از یک سرویس نام دامنه (DNS) برای ترجمه نام دامنه "google.com" به آدرس IP استفاده می کند، که یک دنباله منحصر به فرد از اعداد است که هر دستگاه متصل را نشان می دهد.
اینترنت از نام های دامنه استفاده می کند زیرا به خاطر سپردن نام دامنه برای انسان آسان تر است
مانند «google.com» تا یک آدرس IP مانند «172.217.164.68».

